### 1. Създайте клас който представя работниците в един завод. Всеки работник се характеризира със следните неща:
- Име на работника
- Година на раждане
- Размер на заплатата на работника

**Реализирайте подходящите Getter-и и Setter-и, след което направете масив от работници (произволен брой) и**:
- Изведете всички работници които са родени в дадена година (годината се прочита от стандартния вход). 
- Изведете на екрана колко е средната заплата която се дава на един работник.

### 2. Спазвайки добрите ООП практики ( константност на методите, подходяща капсулация, необходимите конструктори и валидация на данните ) имплементирайте клас Clock, предвиден за работа с часове, минути и секунди. Като минимум в интерфейса дайте възможност за :
- нагласяне / прочитане на всеки един от трите компонента 
- отпечатване на стандартния изход във формата ЧЧ:ММ:СС * забележка 1 часа, 5 минути и 3 секунди се форматира като 01:05:03 , а не 1:5:3 ! 
- метод nextTick, който увеличава времето съхранено в конкретната инстанция с 1 секунда 
- метод syncTime, който синхронизира времето в обекта със системното.
